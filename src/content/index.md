---
title: Nowe rozdanie w Dota2.pl
component: ContentPage
---

To będzie ciut osobiste powitanie. Kiedy około dwunastu miesięcy temu zbierałem się do przygotowania podobnego wpisu - ogłoszenia finalizacji kupna Dota2.pl przeze mnie, shiru15 oraz Nakaja - sprawa była znacznie prostsza ~~bardziej prosta~~. Chcieliśmy jasno pokazać Wam, że nastąpiła zmiana warty i nadchodzi nowe; że mamy pomysły i chęci i zrobimy z tego czegoś ~~coś~~ zajebistego. Dziś znów jestem w tym samym miejscu, chociaż zadanie jest nieco trudniejsze.

Jestem ja, klawiatura, słuchawki i zadanie powitania Was na nowej stronie. Ale to nie jest tylko nowa strona; to jest nowy rozdział, a gdy przechodzisz do nowego rozdziału w książce, to zwykle poprzedni doszedł do jakiegoś kulminacyjnego punktu. I uczciwe podsumowanie całego minionego roku, uzupełnione moim grafomaństwem, pewnie liczbami i ogólnymi przemyśleniami, pojawi się na tej stronie wkrótce, ale to nie jest ten wpis, bo chwila nie jest na to jeszcze właściwa. Więc odłóżmy na bok refleksje nad minionym rokiem i pogadajmy o tym, co przed nami.

Nowa strona była moim oczkiem w głowie od momentu kiedy pierwszy raz rozpocząłem rozmowy z poprzednim właścicielem portalu, ponad półtora roku temu. Dziś w końcu możemy postawić pierwszy krok w kierunku osiągnięcia tego, co od tak dawna mam w głowie.

Za przygotowanie nowej witryny ~~www~~ ukłony należą się ~~dla~~ postaci na tej scenie nieocenionej ~~nieprzecenionej~~, której muszę osobiście podziękować - dzięki **mnick**. Stworzenie tej witryny we *właściwy sposób* było niezmiernie ważne, żeby myśleć o jakimkolwiek skalowaniu - musieliśmy uwolnić się od długu technologicznego, ciągnącego się za nami wraz z poprzednią iteracją Dota2.pl. To, co macie przed oczami, będziemy stale rozbudowywać i wierzę, że będziemy w stanie zbudować dla Was centrum społeczności na jakie zasługujecie.

Co dalej? Pierwszą inicjatywą, na jaką pozwoli start nowej wersji witryny ~~tej www~~ jest reaktywacja długo wyczekiwanej przez Was ligi inhouse. Wzorem NEL, które wychowało pokolenie programerów z USA, chcemy stworzyć miejsce do rywalizacji, gdzie będziecie mogli ze sobą walczyć, wyjaśniać się i szlifować swój talent w Dota 2. Żartowaliśmy, śmieszkowaliśmy, liczyliśmy minuty do końca lipca - ale trzeba tu rozwiać pewne wątpliwości i postawić sprawę ~~sprawy~~ jasno - liga ruszy; lepsza niż kiedykolwiek, z nagrodami i naprawdę fajnymi rozwiązaniami technologicznymi.

Zmieni się również rodzaj treści serwowanej na stronie. Mam ambicję, by zbudować tu centrum wiadomości, agregujące wszystko, co najważniejsze ze świata Dota 2 - miejsce, gdzie będziecie mogli poczytać o najważniejszych informacjach ~~ze świata~~ i podyskutować o nich z innymi członkami tej społeczności.

Przed nami The International 6 - najważniejsze wydarzenie społeczności Dota 2 w tym roku. TI5 było naszym początkowym ~~pierwszym~~ projektem - przeprowadzenie transmisji z naszego studia w Łodzi, mocno improwizowanego - to były dla Dota2.pl pierwsze kroki w świecie streamowania gier. W tym roku wracamy - zwarci, gotowi, ze znacznie mocniejszym składem - by poprowadzić najlepszy polskojęzyczny stream z głównej fazy tych zawodów. Więcej informacji wkrótce!